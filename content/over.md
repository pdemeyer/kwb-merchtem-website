---
title: "Over KWB merchtem"
date: "2021-07-24"
slug: "over-ons"
pagetype: "over"
itemtype: "voorpagina"
---
Sommigen omschrijven het als een jeugdbeweging voor volwassen mannen, 
anderen houden het op een vereniging die het sociaal-culturele wil bevorderen. 
En beide hebben ze gelijk: we zijn een sociale organisatie die activiteiten op het touw
zet waarbij we aan alle leden een breed aanbod geven. 

Dat gaat van samen iets gaan drinken
over een kaartje leggen, maandelijkse kooklessen, pingpong-avonden, darts-avonden, winterwandelingen,
een kermis-3-daagse, een fietsweekend, een gezinsweekend, ... en nog veel meer.

<p id="privacy"/>

# Privacy bij KWB Merchtem

## Privacyverklaring leden

KWB Merchtem bewaart enkel de gegevens die ze van jou ontvangt bij het afsluiten van je lidmaatschap (naam en adres, geboortedatum, contactgegevens als je deze doorgaf). Deze gegevens worden opgeslagen in de beveiligde database van kwb vzw, U. Britsierslaan 5 te 1030 Schaarbeek. De gegevens worden tot maximum 2 jaar na het stoppen van het lidmaatschap bewaard.

De gegevens worden gebruikt voor:
- De ledenadministratie (gebeurt door kwb vzw)
- Het bezorgen van het ledenblad 'Raak' (gebeurt door kwb vzw)
- Het bezorgen van het ledenblad van KWB Merchtem: 'Kleine Raak', de uitnodigingen voor de activiteiten, nieuws(brief) van onze afdeling, kaartjes met gelukwensen,... (gebeurt door KWB Merchtem)
- De kwb-ledenverzekering (gebeurt door kwb vzw)

Als je je gegevens wil inkijken of verbeteren, kan dit steeds online (http://korpus.kwb.be) of via mail aan [voorzitter@kwbmerchtem.be](voorzitter@kwbmerchtem.be).
Kwb Merchtem verklaart hierbij de Europese Verordening 2016/679 rond de bescherming van persoonsgegevens na te leven.


## Privacyverklaring voor wie deelneemt aan activiteiten (leden en niet-leden)
KWB Merchtem bewaart enkel de gegevens die ze van jou ontvangt op het inschrijvingsformulier (indien van toepassing) voor deze activiteit (naam en adres, contactgegevens als je deze doorgaf). Deze gegevens worden opgeslagen in een beveiligd bestand. De gegevens worden maximum 10 jaar bewaard. Mailadressen voor activiteiten worden voor een langere periode bewaard. Iedereen kan zich op elk moment laten schappen uit deze mailinglijst.
De gegevens worden enkel gebruikt voor het bezorgen van informatie over deze activiteit, heel sporadisch voor informatie over andere activiteiten van KWB Merchtem en voor de verzekering (indien van toepassing) van deze activiteit.
Als je je gegevens wil inkijken of verbeteren, kan dit steeds via een mail aan onze contactpersoon ([voorzitter@kwbmerchtem.be](voorzitter@kwbmerchtem.be)). In geval van een e-mail kan je ook gewoon een reply doen naar de afzender van de mail.
KWB Merchtem verklaart hierbij de Europese Verordening 2016/679 rond de bescherming van persoonsgegevens na te leven.

## Gebruik van beeldmateriaal (deelnemers aan activiteiten)
KWB Merchtem neemt regelmatig foto's op activiteiten. Soms zijn dit niet-gerichte beelden, maar af en toe kunnen dit ook gerichte beelden zijn. Wie deelneemt aan activiteiten geeft toestemming dat er beelden van hem/haar worden genomen. Wie deelneemt aan een activiteit en niet wenst dat er foto's, video's van hem/haar worden genomen kan dit steeds laten weten aan de organisator ter plaatse of aan [voorzitter@kwbmerchtem.be](voorzitter@kwbmerchtem.be).

KWB Merchtem gebruikt dit beeldmateriaal voor verschillende doeleinden. Dit kan zijn als afbeelding in 'De Kleine Raak', als promotiemateriaal voor de afdeling, maar dit kan ook online zijn op onze website www.kwbmerchtem.be of op sociale media zoals Facebook, Youtube, enz... Ook hier willen we vragen dat deelnemers aan activiteiten dit niet wensen dat er beeldmateriaal van hem/haar wordt gebruikt dit te melden aan de organisator of aan [voorzitter@kwbmerchtem.be](voorzitter@kwbmerchtem.be). Ook wie wenst dat beeldmateriaal met hem/haar moet worden verwijderd of vervaagd kan dit vragen aan [voorzitter@kwbmerchtem.be](voorzitter@kwbmerchtem.be).

## Publicatie van familiegebeurtenissen (enkel voor leden)

KWB Merchtem hecht veel belang aan familiale gebeurtenissen.
- bij overlijden van een lid of iemand van de familie bij de leden sturen we het overlijdensbericht door in een nieuwsbrief aan de leden als dit gewenst is door de familie. Nadien wordt dit ook vermeld in het ledenblad.
- als een lid vader of grootvader wordt dan vermelden we dit in de Kleine Raak.
- leden die huwen worden vermeld in de kleine raak
- kinderen van leden die eerste communie of vormsel doen worden vermeld in de Kleine Raak.
Leden die niet wensen dat deze familiegebeurtenissen worden gemeld aan de andere leden kunnen dit laten weten aan [voorzitter@kwbmerchtem.be](voorzitter@kwbmerchtem.be).